# Polynomial Regression - תשובות

ענה/י על השאלות הבאות

---

 האם המודל פותר בעיית קלסיפיקציה, רגרסיה או גם וגם?

**תשובה**  
המודל פותר בעיית רגרסיה - חיזוי ערכים רציפים, ולא משמש לסיווג.

---

מה ההבדל המהותי בין רגרסיה לינארית לרגרסיה פולינומיאלית מבחינת הקשר בין X ל־Y?

**תשובה**  
רגרסיה לינארית מניחה קשר לינארי (קו ישר) בין X ל‑Y. רגרסיה פולינומיאלית מאפשרת קשר לא‑לינארי (עקום) על ידי הוספת חזקות של X (x², x³ וכו'). עם זאת, היא נשארת לינארית במקדמים — בפועל הופכים את החזקות לתכונות חדשות (עם PolynomialFeatures) ומריצים רגרסיה לינארית רגילה.

---

 מהו הרכיב המתמטי שהמודל מחפש ברגרסיה פולינומיאלית?

**תשובה**  
המודל מחפש את מקדמי הפולינום β במשוואה ŷ = β₀ + β₁x + β₂x² + … + β_d x^d, שנבחרים כדי למזער פונקציית שגיאה, בדרך כלל סכום ריבועי השגיאות (Least Squares).

---

 מה המשמעות של דרגת הפולינום (degree) במודל?

**תשובה**  
הדרגה היא החזקה הגבוהה ביותר של X בפולינום, היא קובעת את גמישות המודל - דרגה נמוכה - מודל פשוט, דרגה גבוהה - מודל גמיש יותר שיכול ללכוד עקומות מורכבות.

---

 האם דרגת הפולינום נלמדת מהנתונים או נקבעת מראש?

**תשובה**  
נקבעת מראש, היא היפר‑פרמטר שמכוונים לפני או במהלך תהליך ה‑model selection בעזרת שיטות כמו cross‑validation.

---

 האם דרגת הפולינום נחשבת Hyperparameter? הסבר/י מדוע

**תשובה**  
כן, זו היפר‑פרמטר, כי היא נקבעת על ידי המתכנן ולא נלמדת ישירות על ידי האלגוריתם במהלך אופטימיזציית המקדמים.

---

 כיצד שינוי דרגת הפולינום משפיע על התאמת המודל לנתונים?

**תשובה**  
עלייה בדרגה מגבירה את ההתאמה לנתוני האימון, לעיתים עד לכדי חיקוי רעש, ירידה בדרגה מפשטת את המודל ועלולה לגרום לאי לכידת מבנים אמיתיים בנתונים, פער גדול בין ביצוע על train ל‑test מעיד על overfitting.

---

 כיצד שינוי דרגת הפולינום משפיע על הסיכון ל־Overfitting ול־Underfitting?

**תשובה**  
דרגה נמוכה - סיכון ל‑underfitting, bias גבוה, ביצועים חלשים על train ו‑test, דרגה גבוהה - סיכון ל‑overfitting, variance גבוה, ביצועים טובים על train אבל גרועים על test.

---

 האם ניתן לפתור רגרסיה פולינומיאלית באמצעות Brute Force? אם כן – תאר/י את הרעיון הכללי

**תשובה**  
כן - נוכל לבדוק כל צירוף אפשרי של מקדמים (β₀, β₁, ...) ולבחור את הצירוף שמקטין את סך ריבועי הטעויות הכי נמוך.  
במציאות זה לא מעשי, כי מרחב החיפוש בלתי מוגבל ועצום.  
מכאן משתמשים בפתרון אנליטי (normal equations), ב־gradient descent או ברגולריזציה. 

---

 אילו מדדי ביצוע מתאימים להערכת מודל רגרסיה פולינומיאלית?

**תשובה**  
R², Adjusted R², MSE/RMSE, MAE, ובדיקת ביצועים נפרדת על train ו‑test כדי לזהות overfitting או underfitting.

---

 האם ניתן להשתמש ברגרסיה פולינומיאלית עם יותר מפיצ'ר אחד? אם כן – כיצד זה משפיע על המודל?

**תשובה**  
כן — PolynomialFeatures יוצר חזקות ואינטראקציות (x₁², x₁·x₂ וכו'). מספר התכונות גדל מאוד. זה מגביר סיכון ל‑overfitting.

---

 אם מבצעים רגרסיה פולינומיאלית עם פיצ'ר אחד ובוחרים דרגה שנייה, כמה פיצ'רים יופיעו בפועל בטבלת הנתונים לאחר הטרנספורמציה?

**תשובה**  
בהעלאת חזקות של x עד לדרגה 2 מקבלים את האיברים: 1, x, x².  
כל איבר הופך לעמודה אחת בטבלה אחרי הטרנספורמציה.  
לכן מ-1 פיצ׳ר מקורי מתקבלות 3 עמודות חדשות.  

---
