# Polynomial Regression – תשובות
---

האם המודל פותר בעיית קלסיפיקציה, רגרסיה או גם וגם?

**תשובה:**  
רגרסיה.

---

מה ההבדל המהותי בין רגרסיה לינארית לרגרסיה פולינומיאלית מבחינת הקשר בין X ל־Y?

**תשובה:**  
בלינארית הקשר הוא קו ישר, ובפולינומיאלית הקשר יכול להיות עקומה (לא לינארי).

---

מהו הרכיב המתמטי שהמודל מחפש ברגרסיה פולינומיאלית?

**תשובה:**  
משוואה פולינומיאלית, למשל:  
המודל מחפש את מקדמי הפולינום β במשוואה ŷ = β₀ + β₁x + β₂x² + … + β_d x^d, שנבחרים כדי למזער פונקציית שגיאה, בדרך כלל סכום ריבועי השגיאות (Least Squares).


---

מה המשמעות של דרגת הפולינום (degree) במודל?

**תשובה:**  
החזקה הגבוהה ביותר של X במודל (כמה “מתעקל” המודל יכול להיות).

---

האם דרגת הפולינום נלמדת מהנתונים או נקבעת מראש?

**תשובה:**  
נקבעת מראש.

---

האם דרגת הפולינום נחשבת Hyperparameter? הסבר/י מדוע

**תשובה:**  
כן. היא נבחרת לפני האימון ולא נלמדת מהנתונים, ומשפיעה על מורכבות המודל.

---

כיצד שינוי דרגת הפולינום משפיע על התאמת המודל לנתונים?

**תשובה:**  
דרגה גבוהה יותר מאפשרת התאמה טובה יותר לדפוסים מורכבים, דרגה נמוכה יותר נותנת התאמה פשוטה יותר.

---

כיצד שינוי דרגת הפולינום משפיע על הסיכון ל־Overfitting ול־Underfitting?

**תשובה:**  
דרגה גבוהה מדי מגדילה סיכון ל־Overfitting, דרגה נמוכה מדי מגדילה סיכון ל־Underfitting.

---

האם ניתן לפתור רגרסיה פולינומיאלית באמצעות Brute Force? אם כן – תאר/י את הרעיון הכללי

**תשובה:**  
כן. אפשר לנסות דרגות שונות וגם ערכים שונים למקדמים, לחשב שגיאה כמו MSE על הדאטה, ולבחור את מה שנותן את התוצאה הכי טובה.

---

אילו מדדי ביצוע מתאימים להערכת מודל רגרסיה פולינומיאלית?

**תשובה:**  
MSE, MAE, R², Adjusted R².

---

האם ניתן להשתמש ברגרסיה פולינומיאלית עם יותר מפיצ'ר אחד? אם כן – כיצד זה משפיע על המודל?

**תשובה:**  
כן. נוצרים פיצ'רים פולינומיאליים לכל פיצ'ר, מה שמגדיל מאוד את מספר הפיצ'רים ומורכבות המודל.

---

אם מבצעים רגרסיה פולינומיאלית עם פיצ'ר אחד ובוחרים דרגה שנייה, כמה פיצ'רים יופיעו בפועל בטבלת הנתונים לאחר הטרנספורמציה?

**תשובה:**  
בהעלאת חזקות של x עד לדרגה 2 מקבלים את האיברים: 1, x, x².
כל איבר הופך לעמודה אחת בטבלה אחרי הטרנספורמציה.
לכן מ-1 פיצ׳ר מקורי מתקבלות 3 עמודות חדשות.

---
