# Logistic Regression - תשובות

האם המודל פותר בעיית קלסיפיקציה, רגרסיה או גם וגם?

**תשובה**:

רגרסיה לוגיסטית היא מודל שמשמש לקלסיפיקציה בלבד. היא מחזירה הסתברות לשייכות למחלקה מסוימת (למשל, 0 או 1), ולא ערך רציף כמו ברגרסיה

---

מהו סוג גרף הפלט של מודל רגרסיה לוגיסטית?

**תשובה**:

גרף הפלט הוא עקומת S (סיגמואיד), הפונקציה הסיגמואידית ממפה ערכים ממספרים ממשיים לטווח שבין 0 ל-1, מה שמייצג הסתברות למחלקה מסוימת

---

מה המשמעות של הערך שמחזיר המודל לפני קבלת החלטת הסיווג?

**תשובה**:

הערך הוא הסתברות (בין 0 ל-1) שהדוגמה שייכת למחלקה החיובית (למשל, מחלקה 1). זהו תוצר הפונקציה הסיגמואידית לפני שמפעילים סף (threshold) להחלטה סופית.

---

איזו פונקציה מתמטית מרכזית משמשת ברגרסיה לוגיסטית?

**תשובה**:

פונקציית הסיגמואיד. היא מקבלת כל ערך – שלילי או חיובי – ומצמצמת אותו לרצף שבין 0 ל־1. התוצאה היא ערך שמייצג הסתברות.

---

כיצד מתקבלת ההחלטה הסופית לאיזו מחלקה הדוגמה שייכת?

**תשובה**:

משווים את ההסתברות ל-threshold – אם מעל 0.5, מחלקה חיובית (1) אם מתחת, שלילית (0).

---

מהו Threshold ומה תפקידו במודל?

**תשובה**:

ה-threshold הוא הערך (ברירת מחדל 0.5) שמפריד בין המחלקות – הוא קובע מתי ההסתברות הופכת ל"כן" או "לא". אפשר לכוונן אותו לנתונים לא מאוזנים.

---

מהו Decision Boundary במודל רגרסיה לוגיסטית?

**תשובה**:

ה Decision Boundary הוא הגבול הגיאומטרי - קו, מישור או ישר - שהמודל מציב במרחב התכונות כדי להפריד בין הקבוצות. כל נקודה שנופלת מצד אחד של הגבול מקבלת תווית אחת, כל נקודה מצדו השני מקבלת את התווית השנייה.

---

כיצד Python פותר את חישוב המודל ברגרסיה לוגיסטית – באמצעות נוסחה סגורה או באמצעות קירוב מתמטי? הסבר/י

**תשובה**:

ברגרסיה לוגיסטית אין נוסחה סגורה (כמו ברגרסיה לינארית). <br>
במקום זאת, משתמשים באלגוריתמים איטרטיביים של אופטימיזציה, כמו:

Gradient Descent (ירידת שיפוע) – מחשב את הפרמטרים בצורה הדרגתית עד למציאת המינימום של פונקציית האובדן (Log Loss).

---

 תאר כיצד אפשר באמצעות Brute Force למצוא נוסחא שעונה נכון על המדגם?

**תשובה**:

באמצעות Brute Force אפשר לנסות המון שילובים של משקלות (w) וביאס (b). עבור כל שילוב:

מחשבים את ההסתברויות עם הסיגמואיד. <br>
משתמשים בפונקציית ההפסד (Log-Loss) כדי למדוד את השגיאה.<br>
בוחרים את השילוב עם השגיאה הנמוכה ביותר.<br>
זה לא יעיל כי מרחב החיפוש עצום, אבל תיאורטית אפשרי.<br>

* תיאורטית: מנסים המון שילובים של מקדמים (intercept ו-coef), מחשבים הסתברות לכל נקודה, בודקים אם הסיווג נכון לכל המדגם (למשל 12 נקודות), ובוחרים את השילוב המושלם. בפועל לא פרקטי כי המרחב עצום.


---

האם Threshold נחשב Hyperparameter? הסבר/י


**תשובה**: 

כן, Threshold הוא Hyperparameter
הוא לא נלמד מהנתונים אלא נקבע על ידי המשתמש
אפשר לכוון אותו כדי לשפר ביצועים (למשל, להקטין False Positives או False Negatives)


---

מה ההבדל העקרוני בין רגרסיה לינארית לרגרסיה לוגיסטית, למרות השם הדומה?


**תשובה**: 

רגרסיה לינארית: מחזירה ערך רציף (כמו מחיר או גובה), משתמשת בפונקציה לינארית ישירה
רגרסיה לוגיסטית: מסווגת למחלקות (0/1), משתמשת בפונקציה סיגמואידית כדי להפוך את התוצאה להסתברות בין 0 ל-1

* רגרסיה לינארית מחזירה ערך רציף (ללא גבולות); רגרסיה לוגיסטית מוסיפה סיגמואיד להסתברות (0-1) ומשמשת לסיווג, עם פונקציית הפסד שונה (log-loss במקום MSE)

---

אילו מדדי ביצוע מתאימים להערכת מודל רגרסיה לוגיסטית?


**תשובה**: 

- Accuracy: אחוז הסיווגים הנכונים

- Precision: כמה מהחיוביים שסווגו הם באמת חיוביים

- Recall: כמה מהחיוביים האמיתיים זוהו

- F1-Score: ממוצע הרמוני של Precision ו-Recall

- ROC-AUC: מדד לביצועים על פני ספים שונים


---

מהי מטריצת בלבול (Confusion Matrix) ומה ניתן ללמוד ממנה?

**תשובה:**

מטריצת בלבול היא טבלה שמראה את התוצאות של הסיווג:


- True Positives (TP): חיוביים שסווגו נכון

- True Negatives (TN): שליליים שסווגו נכון

- False Positives (FP): שליליים שסווגו כחיוביים בטעות

- False Negatives (FN): חיוביים שסווגו כשליליים בטעות

ממנה מחשבים Accuracy, Precision, Recall, F1, ועוד – היא עוזרת להבין איפה המודל טועה

* ה Accuracy (אחוז נכונים), Precision, Recall, F1-score, ROC-AUC, log-loss – ומטריצת בלבול לחישובם

---

האם ניתן להשתמש ברגרסיה לוגיסטית עם יותר מפיצ'ר אחד? אם כן – כיצד זה משפיע על גבול ההחלטה?

**תשובה:**

כן, המודל תומך במספר פיצ'רים (משקל לכל אחד). גבול ההחלטה הופך למישור (או היפר-מישור) בממדים גבוהים, מה שמאפשר הפרדה מורכבת יותר אבל דורש יותר נתונים


---
