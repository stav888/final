# Linear Regression – דוגמה פתורה

בדוגמה זו מוצג תרגיל מלא על **רגרסיה לינארית**, כולל שאלות **ותשובות**, שישמש כתבנית ללמידה ולהשוואה עם מודלים אחרים בהמשך.

---

**שאלה 1:** האם המודל פותר בעיית קלסיפיקציה, רגרסיה או גם וגם?

**תשובה:** רגרסיה

---

**שאלה 2:** מה הרכיב המתמטי שהמודל מחפש?

**תשובה:** המודל מחפש משוואת קו ישר מהצורה
Y = aX + b
כך שה־MSE (שגיאת ריבועים ממוצעת) בין הערכים החזויים לערכים האמיתיים יהיה מינימלי

---

**שאלה 3:** האם אפשר לפתור את הבעיה באמצעות Brute Force? אם כן – כיצד?

**תשובה:** כן. ניתן לעבור על טווח גדול של ערכי שיפוע (a) ועל טווח גדול של ערכי חיתוך עם ציר Y (b). עבור כל זוג ערכים נבנה משוואת קו ישר, נחשב את ה־MSE שלה מול הנתונים, ולבסוף נבחר את הקו עם ה־MSE הנמוך ביותר

---

**שאלה 4:** כיצד Python פותר את הבעיה בפועל?

**תשובה:** באמצעות פתרון מתמטי סגור (Closed Form Solution), לרוב בעזרת אלגברה ליניארית וחישוב נגזרות, ללא צורך בניסיון כל הצירופים האפשריים

---

**שאלה 5:** כיצד מודדים את ביצועי המודל?

**תשובה:** מדדי הביצוע הנפוצים הם:

* MSE – שגיאת ריבועים ממוצעת
* R² – אחוז השונות המוסברת ע"י המודל
* Adjusted R² – גרסה מותאמת של אר בריבוע שמתחשבת במספר הפיצ'רים

---

**שאלה 6:** האם יש הבדל בין סינגל פיצ'ר למולטי פיצ'ר?

**תשובה:** כן. בסינגל פיצ'ר המודל מחפש קו ישר במרחב דו־ממדי, ואילו במולטי פיצ'ר המודל מחפש מישור (או היפר־מישור) במרחב רב־ממדי

---

**שאלה 7:** האם יש כאן שימוש ב־Hyperparameter בבניית המודל?

**תשובה:** לא. ברגרסיה לינארית אין Hyperparameters שמשפיעים על מבנה המודל עצמו. המודל מחשב באופן ישיר את הפרמטרים (a ו־b) מתוך הנתונים, ללא צורך בקביעה מוקדמת של פרמטר חיצוני שמשפיע על תהליך הלמידה

**הבהרה:** Hyperparameter הוא פרמטר שיש לקבוע מראש ואינו נלמד מהנתונים, ואילו ברגרסיה לינארית הפרמטרים של המודל מחושבים ישירות מהנתונים עצמם

---
